<!DOCTYPE html>
<html data-color-mode="light" data-dark-theme="dark" data-light-theme="light" lang="zh-CN">
<head>
    <meta content="text/html; charset=utf-8" http-equiv="content-type" />
    <meta name="viewport" content="width=device-width,initial-scale=1.0">
    <meta http-equiv="X-UA-Compatible" content="IE=edge">
    <link href='https://mirrors.sustech.edu.cn/cdnjs/ajax/libs/Primer/21.0.7/primer.css' rel='stylesheet' />
    <script src='https://blog.meekdai.com/Gmeek/plugins/GmeekVercount.js'></script>
    <link rel="icon" href="https://avatars.githubusercontent.com/u/177394693?s=400&u=b7f51daa315a7b7a6cc884f8b54e07a86afafe58&v=4"><script>
        let theme = localStorage.getItem("meek_theme") || "light";
        document.documentElement.setAttribute("data-color-mode", theme);
    </script>
<meta name="description" content="药性赋-热性药

药有温热，又当审详。">
<meta property="og:title" content="《药性赋》-热性药，原文（中医之路0003）">
<meta property="og:description" content="药性赋-热性药

药有温热，又当审详。">
<meta property="og:type" content="article">
<meta property="og:url" content="https://ywjg.github.io/post/%E3%80%8A-yao-xing-fu-%E3%80%8B--re-xing-yao-%EF%BC%8C-yuan-wen-%EF%BC%88-zhong-yi-zhi-lu-0003%EF%BC%89.html">
<meta property="og:image" content="https://avatars.githubusercontent.com/u/177394693?s=400&u=b7f51daa315a7b7a6cc884f8b54e07a86afafe58&v=4">
<title>《药性赋》-热性药，原文（中医之路0003）</title>



</head>
<style>
body{box-sizing: border-box;min-width: 200px;max-width: 900px;margin: 20px auto;padding: 45px;font-size: 16px;font-family: sans-serif;line-height: 1.25;}
#header{display:flex;padding-bottom:8px;border-bottom: 1px solid var(--borderColor-muted, var(--color-border-muted));margin-bottom: 16px;}
#footer {margin-top:64px; text-align: center;font-size: small;}

</style>

<style>
.postTitle{margin: auto 0;font-size:40px;font-weight:bold;}
.title-right{display:flex;margin:auto 0 0 auto;}
.title-right .circle{padding: 14px 16px;margin-right:8px;}
#postBody{border-bottom: 1px solid var(--color-border-default);padding-bottom:36px;}
#postBody hr{height:2px;}
#cmButton{height:48px;margin-top:48px;}
#comments{margin-top:64px;}
.g-emoji{font-size:24px;}
@media (max-width: 600px) {
    body {padding: 8px;}
    .postTitle{font-size:24px;}
}

</style>




<body>
    <div id="header">
<h1 class="postTitle">《药性赋》-热性药，原文（中医之路0003）</h1>
<div class="title-right">
    <a href="https://ywjg.github.io" id="buttonHome" class="btn btn-invisible circle" title="首页">
        <svg class="octicon" width="16" height="16">
            <path id="pathHome" fill-rule="evenodd"></path>
        </svg>
    </a>
    
    <a href="https://github.com/ywjg/ywjg.github.io/issues/9" target="_blank" class="btn btn-invisible circle" title="Issue">
        <svg class="octicon" width="16" height="16">
            <path id="pathIssue" fill-rule="evenodd"></path>
        </svg>
    </a>
    

    <a class="btn btn-invisible circle" onclick="modeSwitch();" title="切换主题">
        <svg class="octicon" width="16" height="16" >
            <path id="themeSwitch" fill-rule="evenodd"></path>
        </svg>
    </a>

</div>
</div>
    <div id="content">
<div class="markdown-body" id="postBody"><p>药性赋-热性药</p>
<p>药有温热，又当审详。欲温中以荜茇；用发散以生姜。五味子止嗽痰，且滋肾水；腽肭脐疗痨瘵，更壮元阳。原夫川芎祛风湿、补血清头；续断治崩漏、益筋强脚。麻黄表汗以疗咳逆；韭子壮阳而医白浊。</p>
<p>川乌破积，有消痰治风痹之功；天雄散寒，为去湿助精阳之药。观夫川椒达下，干姜暖中。胡芦巴治虚冷之疝气；生卷柏破癥瘕而血通。白术消痰壅、温胃，兼止吐泻；菖蒲开心气、散冷，更治耳聋。丁香快脾胃而止吐逆；良姜止心气痛之攻冲。肉苁蓉填精益肾；石硫黄暖胃驱虫。</p>
<p>胡椒主去痰而除冷；秦椒主攻痛而去风。吴茱萸疗心腹之冷气；灵砂定心脏之怔忡。盖夫散肾冷、助脾胃，须荜澄茄；疗心痛、破积聚，用蓬莪术。缩砂止吐泻安胎、化酒食之剂；附子疗虚寒、反胃、壮元阳之方。白豆蔻治冷泻，疗痈止痛于乳香；红豆蔻止吐酸，消血杀虫于干漆。</p>
<p>岂知鹿茸生精血，腰脊崩漏之均补；虎骨壮筋骨，寒湿毒风之并祛。檀香定霍乱，而心气之痛愈；鹿角秘精髓，而腰脊之痛除。消肿益血于米醋；下气散寒于紫苏。扁豆助脾，则酒有行药破结之用；麝香开窍，则葱为通中发汗之需。</p>
<p>尝观五灵脂治崩漏，理血气之刺痛；麒麟竭止血出，疗金疮之伤折。麋茸壮阳以助肾；当归补虚而养血。乌贼骨止带下，且除崩漏目翳；鹿角胶住血崩，能补虚羸劳绝。白花蛇治瘫痪，疗风痒之癣疹；乌梢蛇疗不仁，去疮疡之风热。</p>
<p>乌药有治冷气之理；禹余粮乃疗崩漏之因。巴豆利痰水，能破寒积；独活疗诸风，不论新久。山茱萸治头晕遗精之药；白石英医咳嗽吐脓之人。厚朴温胃而去呕胀，消痰亦验；肉桂行血而疗心痛，止汗如神。是则鲫鱼有温胃之功；代赭乃镇肝之剂。沉香下气补肾，定霍乱之心痛；橘皮开胃去痰，导壅滞之逆气。</p>
<p>此六十种药性之热者也。</p></div>
<div style="font-size:small;margin-top:8px;float:right;">转载请注明出处</div>

</div>
    <div id="footer"><div id="footer1">Copyright © <span id="copyrightYear"></span> <a href="https://ywjg.github.io">披着狼皮的羊</a></div>
<div id="footer2">
    <span id="runday"></span><span>Powered by <a href="https://meekdai.com/Gmeek.html" target="_blank">Gmeek</a></span>
</div>

<script>
var now=new Date();
document.getElementById("copyrightYear").innerHTML=now.getFullYear();

if("02/16/2015"!=""){
    var startSite=new Date("02/16/2015");
    var diff=now.getTime()-startSite.getTime();
    var diffDay=Math.floor(diff/(1000*60*60*24));
    document.getElementById("runday").innerHTML="网站运行"+diffDay+"天"+" • ";
}
</script></div>
</body>
<script>
var IconList={'sun': 'M8 10.5a2.5 2.5 0 100-5 2.5 2.5 0 000 5zM8 12a4 4 0 100-8 4 4 0 000 8zM8 0a.75.75 0 01.75.75v1.5a.75.75 0 01-1.5 0V.75A.75.75 0 018 0zm0 13a.75.75 0 01.75.75v1.5a.75.75 0 01-1.5 0v-1.5A.75.75 0 018 13zM2.343 2.343a.75.75 0 011.061 0l1.06 1.061a.75.75 0 01-1.06 1.06l-1.06-1.06a.75.75 0 010-1.06zm9.193 9.193a.75.75 0 011.06 0l1.061 1.06a.75.75 0 01-1.06 1.061l-1.061-1.06a.75.75 0 010-1.061zM16 8a.75.75 0 01-.75.75h-1.5a.75.75 0 010-1.5h1.5A.75.75 0 0116 8zM3 8a.75.75 0 01-.75.75H.75a.75.75 0 010-1.5h1.5A.75.75 0 013 8zm10.657-5.657a.75.75 0 010 1.061l-1.061 1.06a.75.75 0 11-1.06-1.06l1.06-1.06a.75.75 0 011.06 0zm-9.193 9.193a.75.75 0 010 1.06l-1.06 1.061a.75.75 0 11-1.061-1.06l1.06-1.061a.75.75 0 011.061 0z', 'moon': 'M9.598 1.591a.75.75 0 01.785-.175 7 7 0 11-8.967 8.967.75.75 0 01.961-.96 5.5 5.5 0 007.046-7.046.75.75 0 01.175-.786zm1.616 1.945a7 7 0 01-7.678 7.678 5.5 5.5 0 107.678-7.678z', 'sync': 'M1.705 8.005a.75.75 0 0 1 .834.656 5.5 5.5 0 0 0 9.592 2.97l-1.204-1.204a.25.25 0 0 1 .177-.427h3.646a.25.25 0 0 1 .25.25v3.646a.25.25 0 0 1-.427.177l-1.38-1.38A7.002 7.002 0 0 1 1.05 8.84a.75.75 0 0 1 .656-.834ZM8 2.5a5.487 5.487 0 0 0-4.131 1.869l1.204 1.204A.25.25 0 0 1 4.896 6H1.25A.25.25 0 0 1 1 5.75V2.104a.25.25 0 0 1 .427-.177l1.38 1.38A7.002 7.002 0 0 1 14.95 7.16a.75.75 0 0 1-1.49.178A5.5 5.5 0 0 0 8 2.5Z', 'home': 'M6.906.664a1.749 1.749 0 0 1 2.187 0l5.25 4.2c.415.332.657.835.657 1.367v7.019A1.75 1.75 0 0 1 13.25 15h-3.5a.75.75 0 0 1-.75-.75V9H7v5.25a.75.75 0 0 1-.75.75h-3.5A1.75 1.75 0 0 1 1 13.25V6.23c0-.531.242-1.034.657-1.366l5.25-4.2Zm1.25 1.171a.25.25 0 0 0-.312 0l-5.25 4.2a.25.25 0 0 0-.094.196v7.019c0 .138.112.25.25.25H5.5V8.25a.75.75 0 0 1 .75-.75h3.5a.75.75 0 0 1 .75.75v5.25h2.75a.25.25 0 0 0 .25-.25V6.23a.25.25 0 0 0-.094-.195Z', 'github': 'M8 0c4.42 0 8 3.58 8 8a8.013 8.013 0 0 1-5.45 7.59c-.4.08-.55-.17-.55-.38 0-.27.01-1.13.01-2.2 0-.75-.25-1.23-.54-1.48 1.78-.2 3.65-.88 3.65-3.95 0-.88-.31-1.59-.82-2.15.08-.2.36-1.02-.08-2.12 0 0-.67-.22-2.2.82-.64-.18-1.32-.27-2-.27-.68 0-1.36.09-2 .27-1.53-1.03-2.2-.82-2.2-.82-.44 1.1-.16 1.92-.08 2.12-.51.56-.82 1.28-.82 2.15 0 3.06 1.86 3.75 3.64 3.95-.23.2-.44.55-.51 1.07-.46.21-1.61.55-2.33-.66-.15-.24-.6-.83-1.23-.82-.67.01-.27.38.01.53.34.19.73.9.82 1.13.16.45.68 1.31 2.69.94 0 .67.01 1.3.01 1.49 0 .21-.15.45-.55.38A7.995 7.995 0 0 1 0 8c0-4.42 3.58-8 8-8Z'};
var utterancesLoad=0;

let themeSettings={
    "dark": ["dark","moon","#00f0ff","dark-blue"],
    "light": ["light","sun","#ff5000","github-light"],
    "auto": ["auto","sync","","preferred-color-scheme"]
};
function changeTheme(mode, icon, color, utheme){
    document.documentElement.setAttribute("data-color-mode",mode);
    document.getElementById("themeSwitch").setAttribute("d",value=IconList[icon]);
    document.getElementById("themeSwitch").parentNode.style.color=color;
    if(utterancesLoad==1){utterancesTheme(utheme);}
}
function modeSwitch(){
    let currentMode=document.documentElement.getAttribute('data-color-mode');
    let newMode = currentMode === "light" ? "dark" : currentMode === "dark" ? "auto" : "light";
    localStorage.setItem("meek_theme", newMode);
    if(themeSettings[newMode]){
        changeTheme(...themeSettings[newMode]);
    }
}
function utterancesTheme(theme){
    const message={type:'set-theme',theme: theme};
    const iframe=document.getElementsByClassName('utterances-frame')[0];
    iframe.contentWindow.postMessage(message,'https://utteranc.es');
}
if(themeSettings[theme]){changeTheme(...themeSettings[theme]);}
console.log("\n %c Gmeek last https://github.com/Meekdai/Gmeek \n","padding:5px 0;background:#02d81d;color:#fff");
</script>

<script>
document.getElementById("pathHome").setAttribute("d",IconList["home"]);
document.getElementById("pathIssue").setAttribute("d",IconList["github"]);






</script>
<script src='https://blog.meekdai.com/Gmeek/plugins/GmeekTOC.js'></script>

</html>
